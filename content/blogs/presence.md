---
title: "PRESENCE: SAF FARKINDALIĞIN VARLIĞI"
slug: "presence"
date: "2025-02-19"
description: "Zihin Ötesi Bir Bilinç Hâli"
tags:
  [
    "presence",
    "presencementor",
    "şimdiningücü",
    "eckharttolle",
    "mindfulness",
    "bilinçlifarkındalık",
    "varlıkçalışmaları",
    "benötesi",
  ]
---

## Presence Nedir?

“Presence” kelimesi Türkçeye tam anlamıyla çevrilemese de, birçok bilinç ve farkındalık çalışmasının özünde yer alan bu kavram, yalnızca “anda olmak”tan çok daha fazlasıdır. Presence, varlığın benlik sınırlarının ötesine geçerek alana yayılması, saf farkındalık olarak açılmasıdır.

Bu hâli, zihinle tanımlamaya çalışmak yetersiz kalabilir. Ancak kendi içsel sessizliğinizde, düşünceler arasındaki boşluklarda ya da bir an için bile olsa kendinizi unuttuğunuz deneyimlerde, Presence’ın ne olduğunu sezgisel olarak hissedebilirsiniz.

## Presence’ı Nasıl Hissederiz?

Presence, çoğu zaman bir deneyimle tanınır. Ve ilginçtir ki, onu hissedebilmek için bile bir miktar “presence” gerekir.

Hatırlayın:

- Düşünceler durduğunda araya giren sessizlik
- Zamanın yavaşladığı ya da kaybolduğu anlar
- Kendinizi “Reyhan”, “Elif” ya da “Kaan” gibi adlarla tanımlamadığınız, ama tümüyle var olduğunuz bilinç hâli

İşte bu anlarda, “olan” sadece saf farkındalıktır. Ne bir etiket ne de bir düşünce kalır. Kalan tek şey: Saf Varlığın Hissidir.

## Presence’ın Hayatımıza Katkısı

Presence, sadece spiritüel bir kavram değil; aynı zamanda çok somut faydalar sunan bir bilinç hâlidir:

- Hayatı otomatik tepkilerle yaşamak yerine, bilinçli seçimler yapmaya başlarsınız.
- Dünyaya “ben” bilincinin dar penceresinden değil, birlik algısıyla bakarsınız.- Acı, savaş, çatışma ve huzursuzluk gibi düşük frekanslı hâllerle özdeşleşmezsiniz.
- Gerçek sevgi, içsel sessizlik ve ölümsüz doğanızla tanışırsınız.

Kısacası, Presence bize aradığımız şeyi sunar: Gerçek Varlığımızı.

### Presence’ı Hayatımıza Nasıl Katarız?

Presence, sadece meditasyon salonlarında ya da izole ortamlarda yaşanacak bir deneyim değildir. Tam aksine, hayatın içinde ama biraz da ötesindedir.

- Düşünceler arasındaki boşluklara dikkat verin.
- “Benlik” bilincini unutacak kadar bir aktiviteye kendinizi bırakın.
- Sessizce oturacağınız, hiçbir şey yapmayacağınız anlar yaratın.

Eckhart Tolle’nin _Şimdi’nin Gücü_ kitabı da aslında bu farkındalık hâlini anlatır. Ancak popüler dilde daha anlaşılır olması adına “anda olmak” ifadesiyle öne çıkmıştır. Oysa derinlerde bahsettiği şey tam anlamıyla **Presence**’tır.

## Presence’ı Geliştirmek İçin Uygulamalar

Tıpkı fiziksel kaslarımız gibi, Presence da uygulamalarla güçlenebilir:

- Dikkat meditasyonları ile zihni yavaşlatmak
- Objektif dünyaya geçiş ve içsel gözlem
- Mindfulness çalışmaları ile bedende ve anda kalmak
- Enerjiyi dağıtmak yerine merkezde tutmak
- Kendi gerçekliğimizin izini sürmek, dış etkilerden bağımsızlaşmak

Tüm bu pratikler, Presence bilincini artırır ve sizi gerçek özünüze daha da yaklaştırır.

### Presence: Yolun Hem Sebebi Hem Amacı

Tüm bilinç, uyanış ve içsel gelişim çalışmalarının ortak noktası aslında Presence’tır. Kendini gözlemleme, içsel sessizlik, dikkat ve mindfulness çemberlerimizde biz de tam olarak bunu destekliyoruz.

Eğer sen de kendi Presence’ını daha derin hissetmek, geliştirmek ve yaşamak istersen, seminer ve meditasyon çalışmalarımız hakkında bilgi almak için DM’den ulaşabilirsin.

<!-- ## Bakma Çalışması Video Anlatımı

### İlgili sayfalar -->
