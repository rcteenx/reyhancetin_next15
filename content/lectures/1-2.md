---
title: "PRESENCE: SAF FARKINDALIĞIN VARLIĞI"
slug: "1-2"
date: "2025-02-19"
description: "Presence, anda olmanın ötesinde, benlik sınırlarının dışında açılan saf farkındalık hâlidir. Bu yazıda, Presence'ı nasıl hissedeceğimizi ve hayatımıza nasıl katabileceğimizi paylaşıyoruz."
tags:
  [
    "presence",
    "saf farkındalık",
    "farkındalık",
    "bilinç",
    "öz gözlem",
    "mindfulness",
    "şimdiningücü",
    "eckharttolle",
  ]
---

## Presence Nedir?

“Presence” kelimesi Türkçeye tam anlamıyla çevrilemese de, birçok bilinç ve farkındalık çalışmasının özünde yer alır. Yalnızca “anda olmak” değil; varlığın benlik sınırlarının ötesine geçerek alana yayılmasıdır. Saf farkındalık olarak, düşüncenin ötesinde açılır.

Bu hâli zihinle tanımlamak zordur. Ama kendi içsel sessizliğinde, düşünceler arasındaki boşluklarda, ya da bir anlığına kendini tamamen unuttuğun o anlarda Presence’ı sezgisel olarak hissedebilirsin.

## Presence’ı Nasıl Hissederiz?

Presence, çoğu zaman bir **an** ile tanınır. İlginçtir, onu hissedebilmek için bile belli bir miktar **presence** gerekir.

Hatırla:

- Düşüncelerin durduğu o derin sessizlik
- Zamanın aktığı değil, durduğu anlar
- “Ben” kimliğinin eridiği, ama tüm varoluşun orada olduğu hâller

Bu anlarda, etiketler ve düşünceler kaybolur.
Geriye kalan sadece: **Saf Varlığın Kendisi.**

## Presence’ın Hayatımıza Katkısı

Presence, yalnızca spiritüel bir ideal değil;  
aynı zamanda yaşamı dönüştüren somut bir bilinç hâlidir:

- Tepkiyle değil, **seçimle yaşarsın**
- “Ben” bilincinden değil, **birlik algısıyla** bakarsın
- Acı, çatışma ve huzursuzlukla özdeşleşmezsin
- **Gerçek sevgi**, **içsel sessizlik** ve **ölümsüz doğan** seninle buluşur

Kısacası: Presence, aradığın şeyi sunar — **Gerçek Varlığını.**

## Presence’ı Hayatımıza Nasıl Katarız?

Presence, hayattan çekilerek değil, hayatın tam kalbinde ama biraz da ötesinde yaşanır.

- Düşünceler arasındaki boşlukları fark et
- “Benlik” bilincini unutturacak kadar bir akışa gir
- Sessizce oturacağın, hiçbir şey yapmayacağın anlar yarat

> Eckhart Tolle’nin _Şimdi’nin Gücü_ kitabı da, tam olarak bu hâli anlatır.  
> Ancak dilde kolaylaşması adına “anda olmak” ifadesiyle sunulmuştur.  
> Derinlerde anlattığı ise tam anlamıyla: **Presence**’tır.

## Presence’ı Geliştirmek İçin Uygulamalar

Tıpkı kaslarımız gibi, Presence da düzenli çalışmayla güçlenebilir:

- Dikkat ve sessizlik temelli meditasyonlar
- Objektif gözlem ile iç dünyaya geçiş
- Mindfulness çalışmalarıyla bedende kalmak
- Enerjiyi dağıtmak yerine merkeze toplamak
- Kendi gerçekliğinin izini sürmek, dıştan bağımsızlaşmak

Tüm bu çalışmalar, Presence bilincini besler. Ve seni, **özüne**, o sessiz merkeze biraz daha yaklaştırır.

## Presence: Yolun Hem Sebebi Hem Amacı

Tüm bilinç ve içsel gelişim çalışmalarının özünde Presence yatar. Kendini gözlemleme, sessizlikle kalma, mindfulness çemberlerimizde biz de tam olarak bunu destekliyoruz.

> Eğer sen de Presence’ını daha derin hissetmek istersen, seminer ve meditasyon çalışmalarımız hakkında bilgi almak için **DM’den ulaşabilirsin.**

---

> “Zihnin ötesinde bir yer var...  
> Orada zaten birlikteyiz!”

> Sevgilerle,  
> **Reyhan Çetin X**
